<!DOCTYPE html>
<html lang="hu">
<head>
    <meta charset="UTF-8">
    <title>Hektor, a kis fekete mozdony</title>
    <link rel="stylesheet" href="style.css">
    <link rel="stylesheet" href="https://cdnjs.cloudflare.com/ajax/libs/font-awesome/6.5.2/css/all.min.css">
</head>
<body>
    <h1 class="reveal">
    Hektor, a kis fekete mozdony
    </h1>
 <h3 class="reveal">    
Valamikor réges-régen, egyik év őszén született egy kis mozdony.<br><br>
A bácsik, akik készítették feljegyeztek róla mindent, ami fontos, ám ezek csupán csak számok voltak. Nem volt még neve, de a műhelyben mindenki úgy becézte: „A Kis Fekete”. Azért hívták így, mert a kazánja úgy csillogott, mint a szénpor, amikor rásütött a reggeli nap fénye.<br><br>
Feladatot kapott a kis mozdony. Húznia kellett a vonatok kocsijait. Így hát elindult nagy pöfögve, bejárta az egész országot. Sok-sok helyen járt, és mindenhol nagyon szerették. Az útjai során járt Debrecenben, Kalocsán, Kiskunfélegyházán, Miskolcon, Kazincbarcikán, aztán szolgált még Gyöngyös és Jászapáti állomásain is. Rendezte a kocsikat, ahogy kellett, sorba szépen, vagy az utasokkal teli vagonokat húzta nagy boldogan. Vidáman fütyült ahol csak lehetett és kellett.
<br><br>Azt mondták neki az emberek:<br><br>
-Kis gőzös, te jobban ismered már az országunkat, mint mi. Több helyen jártál, mint mi mozdonyvezetők.<br><br>
Aztán az évek során, mikor megkopott rajta a festék, gondos kezek újjávarázsolták. Újból csillogott szép feketén. Ilyenkor megint fiatalnak érezte magát, megelevenedett, füstje magasra szállt, büszkén futott a síneken.<br>
Jöttek újabb városok, Szombathely, Kaposvár. S egyszer csak eljött az ideje, hogy megpihenjen. Letelt a szolgálata.<br><br>
Ekkor úgy gondolták, legyen helye egy város állomásán, hadd csodálhassák meg az arra utazók. Így került Siófok városába.<br><br>
Gondos kezek többször szépítgették, javítgatták, új fényes festék került rá.<br><br>
S képzeljétek csak el, azt mondják a vasutas bácsik, hogy amikor egészen közel hajolnak hozzá, mintha beszélne, s ezt mondaná:<br><br>
„Ne feledjetek el! Én még mindig készen állok az indulásra!”<br><br>
S úgy gondolom, hogy álmában Hektor, a kis Fekete, most is fut, szalad a síneken.
Bejárja a városokat, falvakat, ahol integetnek neki a felnőttek és a gyerekek, és nagy boldogan köszöntik:<br><br>
-Szervusz Hektor, Kis Fekete! Gyere máskor is!<br><br>
Vidáman fütyül egyet, s aztán szalad tovább a következő állomásig.
    </h3>

    <div id="audio-player-container">
        <audio id="audio-element" src="gozos_hang.mp3"></audio> 
        
        <div class="controls-and-progress">
            <div class="controls-buttons">
                <button id="restart-button" title="Elölről"><i class="fas fa-redo"></i></button>
                <button id="play-pause-button" title="Lejátszás/Szünet"><i class="fas fa-play"></i></button>
            </div>
            
            <div class="progress-area">
                <span id="current-time">0:00</span>
                <input type="range" id="progress-bar" value="0" min="0" max="100">
                <span id="duration">0:00</span>
            </div>
        </div>
    </div>
    </body>
<script src="script.js"></script>

</html>